Touch Mapper – Karttapalveluita näkövammaisille

Kohokartat auttavat sokeita ja heikkonäköisiä hahmottamaan ympäristöään. Perinteisesti kohokarttojen valmistaminen on ollut hidasta, työlästä ja kallista. Uusi, 3D-tulostusta hyödyntävä Touch Mapper -palvelu tekee siitä hätkähdyttävän helppoa.

Touch Mapperin kautta on mahdollista hankkia yksilöllinen kohokartta haluamastaan alueesta. Kartasta luodaan 3D-malli, jonka voi joko tulostaa itse tai tilata valmiiksi tulostettuna. Kartta-aineistona Touch Mapper käyttää OpenStreetMapin avointa karttadataa.

Tulostettavassa kohokartassa talot ja kadut ovat koholla, kävelytiet erottuvat autoteistä. Haettu osoite on merkitty tunnisteella, vesialueet aaltoilevat ja kartan saa asetettua oikein päin pohjois-itä-nurkasta löytyvän merkin avulla.

Touch Mapper on espoolaisen Samuli Kärkkäisen kehittämä palvelu. Kohokartan tulostamisen tarjoaa Playful Pixels, suomalainen 3D-suunnitteluun ja -tulostamiseen keskittynyt internetpalvelu.

Touch Mapperin löydät osoitteesta www.touch-mapper.org

